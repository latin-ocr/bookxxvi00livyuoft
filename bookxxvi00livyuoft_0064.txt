28 LIVY. BOOK XXVI CHAP. 22

imperatorem esse, qui, cum alienis oculis ei omnia agenda
sint, postulet sibi aliorum capita ac fortunas committi.
Τ proinde, si uideretur ei, redire in suffragium Voturiam iunio-
rum iuberet et meminisse in consulibus creandis belli. quod
Sin Italia sit. temporumque rei publicae. uixdum requiesse
auris a strepitu et tumultu hostili, quo paucos ante menses
inuaserint prope moenia Romana. post haec cum centuria
frequens succlamasset nihil se mutare sententiae eosdemque
9 consules dicturos esse, tum Torquatus ‘neque ego uestros’
inquit ‘mores consul ferre potero. neque uos imperium
meum. redite in suffragium et cogitate bellum Punicum
10 in Italia et hostium ducem Hannibalem esses tum centuria
et auctoritate mota uiri et admirantium circa fremitu petiit
11 a consule. ut Voturiam seniorum citaret: uelle sese cum
nlaioribus natu conloqui et ex auctoritate eorum consules
dicere. citatis Voturiae senioribus datum secreto in Ouili
12 cum iis conloquendi tempus. seniores de tribus consulen-
dum dixerunt esse, duobus plenis iam honorum. Q. Fabio et
M. Marcello. et, si utique nouum aliquem aduersus Poenos
consulem creari uellent. M. Valerio Laeuino: egregie ad·
13 uersus Philippum regem terra marique rem gessisse. ita de
tribus consultatione data senioribus dimissis iuniores suffra-'
gium ineunt. M. Claudium fulgentem tum Sicilia domita
et M. Valerium absentis consules dixerunt. auctoritatem
14 praerogatiuae omnes centuriae secutae sunt. eludant nunc
antiqua mirantis: non equidem. si qua sit sapientium
ciuitas, quam docti fingunt magis quam norunt, aut prin-
cipes grauiores teinperantioresqne a cupidine imperii aut
15 multitudinem melius moratam censeam fieri posse. cen-
turiam uero iuniorum seniores consulere uoluisse. quibus
imperium suffragio mandaret. nix ut ueri simile sit, paren-
tium quoque hoc saeculo uilis leuisque. apud liberos auctoritas
lfecit. XXIII. Praetoria inde comitia habita. P. Manlius
Vulso et L. Manlius Acidinus et C. Laetorius et L. Cincius

